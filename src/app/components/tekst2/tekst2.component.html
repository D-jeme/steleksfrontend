<div class="container">
<section class="row">
  <h1> Elektrijada Rimini </h1>
  <hr class="linija">

  <div>
    <p class="text2">Međunarodni susreti studenata elektrotehnike, poznatiji kao Elektrijada, tradicionalno se održavaju skoro pola stoljeća na prostorima bivše Jugoslavije i predstavljaju najveći godišnji skup studenata elektrotehnike u jugoistočnoj Evropi, a i šire. Nakon perioda kriznih godina i ratnih dešavanja, Elektrijada kao simbol jedinstva globalne akademske zajednice i studentskog duha, ipak opstaje i svojim djelovanjem doprinosi cilju čvršćeg povezivanja, saradnje i razmjene studenata elektrotehnike. Elektrijada kroz svoje programe širi i populariše sve sfere aktivnog studentskog života – naučni rad, takmičenja u znanju, sportska takmičenja, edukativne programe, zabavu... Ali ono što je najbitnije napomenuti jeste činjenica da Elektrijada, kao veliki susret studenata ovog tipa, predstavlja multietnički i multinacionalni projekat vrijedan pažnje. Petodnevni program Elektrijade se održava na atraktivnim turističkim destinacijama, gdje se uz dobro organizovan program, lijepu prirodu i dobro poznatu energiju studenata, navedene aktivnosti sprovode u atmosferi zdrave konkurencije i toplog prijateljstva. Putem Elektrijade studenti stupaju u kontakt sa privredom i firmama iz struke, uz čiju pomoć dolaze do sredstava za organizaciju skupa i na taj način ostvaruju prve korake poslovne saradnje korisne za budućnost. Posljednjih godina Elektrijada broji preko 2000 učesnika sa 30 fakulteta iz čitave Evrope. Pored organizatora, studenata iz Srbije, redovni učesnici, suorganizatori i dragi gosti Elektrijade su i studenti iz Bosne i Hercegovine, Srbije, Crne Gore, Slovenije, Makedonije i Hrvatske, Bugarske, Italije, Švajcarske, Grčke, Njemačke, Rumunije, Holandije i drugih evropskih zemalja. Formalni dio ove manifestacije čine takmičenje u nauci i sportu, gdje se svi fakulteti bore za pojedinačne uspjehe, kao i za titulu generalnog pobjednika Elektrijade. Elektrijada 2016 „Elektrijada 2016“ je održana u Italiji, u gradu Rimini (12.05. – 17.05.), gdje se sastalo preko 2.000 studenata sa više od 20 elektrotehničkih fakulteta iz regiona. Naši studenti su osvojili odlično treće mjesto u generalnom plasmanu i treće mjesto u takmičenju u znanju, te tim rezultatom pokazali da je ETF Sarajevo najjači fakultet elektrotehnike u državi i pokazali da je to rezultat kvalitetnog i kontinuiranog rada i zalaganja svih studenata takmičara i njihovih mentora. Organizaciju odlaska ETF-a na Elektrijadu kao i svake godine organiziralo je Udruženje studenata Elektrotehničkog fakulteta „STELEKS“ Sarajevo, a podršku je pružio i bivši rektor Univerziteta u Sarajevu Muharem Avdispahić kao i uprava Elektrotehničkog fakulteta Univerziteta u Sarajevu. </p>

  </div>
</section>
</div>
<section  class="eventpicture animation-on">
<div class="info-overflow">

<div class="row">
    <article class="co">
      <div class="cards"  id="1">
        <hr class="divider"/>
        <h2 class="title">UČESNICI</h2>
        <div class="info">
          <hr class="divider"/>
          <p class="slova">Pozivamo sve zainteresovane da se prijave za učešće na najvećem događaju koji okuplja studente elektrotehnike širom Evrope. Moguće je učestvovati individualno ili u timu u nauci ili sportu.  Za one koji se ne žele takmičiti pozivamo svakako da budu podrška svojim kolegama i osjete dobru atmosferu i zabavu! </p><a class="btn btn-lg center-block">Go get it!</a>
        </div>
      </div>
    </article>
    <article class="co">
      <div class="cards" id="2">
        <hr class="divider"/>
        <h2 class="title">MJESTO</h2>
        <div class="info">
          <hr class="divider"/>
          <p class="slova">Mjesto održavanja ovogodišnje Elektrijade je Rimini, Italija od 19.-26. maja.Ukoliko do sada niste posjetili ovaj prelijepi grad obavezno se prijavite.  </p><a class="btn btn-lg center-block">Go get it!</a>
        </div>
      </div>
    </article>
    <article class="co">
      <div class="cards"  id="3">
        <hr class="divider"/>
        <h2 class="title">UČEŠĆE</h2>
        <div class="info">
          <hr class="divider"/>
          <p class="slova">Prijave će se vršiti na Elektrotehničkom fakultetu Sarajevo preko izabranih mentora,stoga sve zainteresovane pozivamo da se prijave što prije.</p><a class="btn btn-lg center-block">Go get it!</a>
        </div>
      </div>
    </article>
  </div>


</div>
</section>
